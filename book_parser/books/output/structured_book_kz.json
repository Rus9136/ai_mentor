{
    "textbook": {
        "title": "Қазақстан тарихы (ХVІІ-ХІХ ғғ.)",
        "subject": "Қазақстан тарихы",
        "grade_level": 7,
        "authors": "Т.Омарбеков, Г.Б.Хабижанова, Т.Е.Картаева, М.С.Ногайбаева, Г.Е.Абикенова",
        "publisher": "Мектеп",
        "year": 2025,
        "description": "Жалпы білім беретін мектептің 7-сыныбына арналған оқулық. Өңделіп, толықтырылған екінші басылымы."
    },
    "chapters": [
        {
            "number": 1,
            "title": "ҚАЗАҚ-ЖОҢҒАР СОҒЫСТАРЫ",
            "paragraphs": [
                {
                    "number": 1,
                    "title": "XVIII ғасырдың басындағы Қазақ хандығының ішкі және сыртқы саяи жағдайы",
                    "learning_objective": "ХVІІІ ғасырдағы Қазақ хандығының ішкі жөне сыртқы саяи жағдайын; жоңғар шапқыншылығы кезіндегі демографиялық өзгерістер мен миграциялық үдерістерді білеміз.",
                    "key_terms": [
                        "Тәуке хан",
                        "Жеті жарғы",
                        "Жоңғар хандығы",
                        "еділ қалмақтары",
                        "башқұрттар"
                    ],
                    "content": "ХVIII ғасырдың басындағы Қазақ хандығының ішкі саяси жағдайы. ХVІІ ғасырдың соңы — ХVІІІ ғасырда қазақ қоғамының одан әрі бірігу, тұтастану үдерісі орын алды. Осы кезеңде ел билеген Тәуке хан ел ішінде тыныштық орната білді. Сондықтан Тәуке хан билік құрған кезең халық арасында «қой үстіне бозторғай жұмыртқалаған заман» деген атпен есте қалды. Ол өзінен бұрымғы атақты хандардың заңдарын («Қасым ханның қасқа жолы», «Есім ханның ескі жолы») өзі өмір сүрген заманға сәйкестендіріп, «Жеті жарғы» деп аталатын заңдар жинағын жарыққа шығарды. Тәуке хан тұсында ел бірлігін нығайтып, ішкі мәселелерді шешу үшін тұрақты түрде үш жүздің мәслихаты шақырылып тұрды. Тәуке хан қоғамдағы ішкі алауыздықты толық жоя алмады. Оның көзі тірісінде-ак кейбір қазақ сұлтандары алауыздық танытып, жеке билікке ұмтыла бастады. Тәуке хан қайтыс болған уақытта, қазақ хандарының ішінде жолы үлкен саналатын Қайып хан Ұлы хан болудан үмітті болды. Бірақ ол 1718 жылы саяси бақталастарының қолынан каза тапты. Орта жүзде Тәукенің ұлы Болат хан болса, Кіші жүзде Әбілқайырдың билігі нығая бастады. Орта жүз бен Кіші жүз руларын басқарған басқа да сұлтандардың ыкпалы артып, олардың дербестікке ұмтылуы күшейе берді. Осылайша қазақ тарихындағы аса ауыр кезең - «Ақтабан шұбырынды» жылдары қарсаңында Қазақ хандығының ішкі саяси алауыздығы күшейе түскен еді. ХVІІІ ғасырдың басындағы Қазақ хандығының сыртқы саяси жағдайы. ХVІІІ ғасырдың басында сыртқы қауіп күшейе түсті. Батыстан орыс-казак әскерлеріне сүйенген еділ қалмақтары, солтүстіктен сібір казактары, башқұрттар, оңтүстіктен Орта Азия хандықтары (Бұхара, Хиуа), шығыстан жоңғарлар оңтайлы сөтті күтіп, шабуыл жасауға дайын тұрды. Жоңғар хандығы. Қазақ хандығының тәуелсіздігіне мейлінше қауіп төндірген басты жауы Жоңғария әскери-көшпелі мемлекеті еді. Тарихта қазақ және жоңғар халықтары арасындағы 100 жылдан астам уақытқа созылған қазақ-жоңғар соғысы орын алған. Жоңғарларды Оңтүстік Қазақстандағы сауда, қолөнер орталықтары, Ресей, Шығыс елдерімен байланыстыратын керуен жолдары қатты қызықтырды. Оларды иелену жолында Қазақ және Жоңғар хандықтары арасындағы күрес жылдан-жылға өрши түсті. Жоңғар билеушілері қазақ даласына үздіксіз жортуылдар ұйымдастырып, адамдарын тұтқындап, малдарын айдап кетіп отырды. Жоңғар шапқыншылығының демографиялық жағдай мен көші-қон үдерістеріне әсері. Жоңғар шапқыншылығы Орталық Азиядағы халықаралық қатынастардың түп-тамырымен өзгеруіне әсерін тигізді. Қазақтардың оңтүстікте өзбек хандықтарына, ал батыста еділ қалмақтары иелігіне жақындауы көршілес мемлекеттермен қарым-қатынасты біршама күрделендірді. Жоңғарлардың шапқыншылығы кезінде қатты ойрандалганы Жетісу өңірі болды. Жаудың шабуылын бірінші болып қабылдаған шығыс өңірінің ахуалы да тым аянышты еді.",
                    "questions": [
                        "1. Көшпелі Жоңғар хандығының күшею себебін қалай түсіндіресіндер? Олардың казак жасақтарынан басым түсіп отыруының себептерін талдаңдар.",
                        "2. Жоңғар шапқыншылығының негізгі мақсаты қандай?",
                        "3. Жоңғар шапқыншылығының зардаптары туралы айтып беріндер.",
                        "4. Қазақ жеріне тағы кімдер көз салды?",
                        "5. Жоңғар шапқыншылығының демографиялық жағдай мен көші-қонға өсері қандай болды?"
                    ]
                },
                {
                    "number": 2,
                    "title": "Жоңғар шапқыншылығына қарсы күресті ұйымдастыру",
                    "learning_objective": "жоңғар шапқыншылығына тойтарыс берудегі Қарақұм жиынының маңызын; 1717 жылғы Аягөз шайқасындағы казак жасақтарының жеңісі неліктен нәтижесіз аяқталғанын талдаймыз.",
                    "key_terms": [
                        "Қарақұм жиыны",
                        "Әбілқайыр хан",
                        "Бөкенбай батыр",
                        "Аягөз шайқасы"
                    ],
                    "content": "Қарақұм жиыны. 1710 жылы казак жүздерінің белгілі өкілдері Қарақұм маңында бас қосып, жоңғарларға соққы берудің мүмкіндіктерін талқылады. Қарақұмда өткен жиналысқа үш жүздің өкілдері, сұлтандар, билер мен батырлар, рубасылар қатысты. Тәуке хан қазақ жасақтары мен руларын басқарудың жаңа әдісін талқылауды ұсынды. Бұл бойынша сұлтандардың билігін шектеп, халық арасынан шықан билердің басшылық рөлін көтеру көзделді. Қарақұмдағы мәжілісте Табын Бөкенбай батыр жоңғарларға қарсы жорықта қазақ қолының жетекшісі болып белгіленді. Осы кеңестің шешіміне сай жоңғарларға қарсы біріккен халық жасағы құрылып, соның күшімен жоңғар әскері шығысқа қарай ығыстырылды. Аягөз шайқасы. 1717 жылы жоңғарлардың қалың қолы Аягөз өзені бойындағы найман және жалайыр тайпаларының қоныстарына баса-көктеп кірді. Жауға қарсы қазақ жасағын Тәуке ханның ұлы Қайып бастап шықты. Әбілқайыр бастаған Кіші жүз жасақтары да жауынгерлік белсенділік танытты. Жоңғарлар ағаш бөренелерден биік өре жасап, соның үстінен қазақтарға қарси садақтан оқ жаудырды. Түнге қарай қазақтар кесілген ағаштардан жоңғарлардікінен әлдеқайда биік бірнеше мунара тұрғызып, олардың үстінен жоңғарларды екі күн бойы садақпен атқылайды. Алайда Қайып ханға бағынғысы келмеген Әбілқайырдың өз әскерін алып, ұрыс даласынан кетіп қалуы жоңғарларды біржолата күйретуге мүмкіндік бермеді.",
                    "questions": [
                        "1. Жоңғар шапқыншылығына қарсы күрес қалай уйымдастырылды?",
                        "2. Қарақұм жиынында қандай мәселелер қаралды?",
                        "3. Аягөз шайқасының нәтижесі қандай болды?",
                        "4. Елді азат етудегі қазақ батырларының рөлі қандай?",
                        "5. Картаны қолдану арқылы негізгі қазақ-жоңғар шайқастары өткен жерлерді анықтаңдар."
                    ]
                },
                {
                    "number": 3,
                    "title": "«Ақтабан шұбырынды, Алқакөл сұлама» заманы",
                    "learning_objective": "«Ақтабан шұбырынды, Алқакөл сұлама» аталатын қасіретті оқиғаның себептері мен салдарларын; халык ауыз әдебиеті туындыларының тарихи дереккөз ретіндегі құндылығын талдаймыз.",
                    "key_terms": [
                        "«Ақтабан шұбырынды, Алқакөл сұлама»",
                        "«Елім-ай»"
                    ],
                    "content": "«Ақтабан шұбырынды, Алқакөл сұламаның» басталуы. ХVІІІ ғасырдың алғашқы ширегінде Цин империясымен уақытша болса да карым-қатынасын ретке келтірген Жоңғария барлық күш-қуатын қазақ еліне қарсы жұмсауға мумкіндік алды. 1723 жыл қазақ халқы үшін өте қиын кезеңнің бастамасы болды. Осы жылы қыста ел арасын қатты жүт жайлады. Жұттан әрең шыққан халықты тұтқиылдан баса-көктеп кірген жоңғарлардың шабуылы одан әрі есеңгіретті. Жоңғарлар Жетісуды, Қаратауды басып өтіп, Талас алқабындағы қазақ ауылдарына ойран салды. Бұл «Ақтабан шұбырынды, Алқакөл сұламаның» басы еді. «Ақтабан шұбырындының» зардаптары мен салдарлары. «Ақтабан шұбырынды, Алқакөл сұламаның» казак қоғамына тигізген зардабы орасан зор болды. Казак ру-тайпаларының ғасырлар бойы қалыптасқан дәстүрлі көші-қон бағыттары бұзылды. Шұрайлы мал жайылымдары жау қолында қалды. Жетісу және Қазақстанның оңтүстік аймақтары қаңырап бос жатты. Халық ашаршылыққа душар болды. Шабуылын үдеткен жоңғарлар Түркістан мен Ташкентті басып алды. Ел басынан өткерген осынау қасіретті күндер «Елім-ай» әнінің мунлышумақтарынан анық байқалады.",
                    "questions": [
                        "1. «Елім-ай» әні, Ш.Құдайбердіұлы, Ш.Уәлихановтың мәліметтері бойынша «Ақтабан шұбырынды, Алқакөл сұлама» жылдары туралы эссе жазыңдар.",
                        "2. Картаны қолдану арқылы казак ру-тайпаларының негізгі көшу бағыттарын анықтандар."
                    ]
                },
                {
                    "number": 4,
                    "title": "Жоңғар шапқыншылығына қарсы халық жасағының құрылуы",
                    "learning_objective": "жоңғар шапқыншылығына қарсы өткізілген Ордабасы жиынының; қазақ елінің азаттық күресінің жеңісті кезеңдерін бастап берген Қалмаққырылған шайқасының тарихи маңызын айқындаймыз.",
                    "key_terms": [
                        "Қалмаққырылған",
                        "Ордабасы",
                        "Бұланты шайқасы"
                    ],
                    "content": "Қазақ жасақтарының құрылуы. Жоңғар қалмақтарының жаппай шапқыншылығы жағдайында халықтың негізгі сүйенері елін-жерін қорғаған батырлар болды. Есет, Қаракерей Қабанбай, Қанжығалы Бөгенбай, Саурық, Малайсары, Шапырашты Наурызбай, Баян, Жөнібек, Райымбек т.б. батырлар жеке қол жинап, күресті тоқтатпады. 1724 жылы Әбілқайыр бастаған қазақ қолы Түркістан қаласын жаудан қайтарып алды. Ордабасы жиыны. 1726 жылы Қазақстанның оңтүстігіндегі Ордабасы тауының етегінде қазақ билерінің қатысуымен үлкен құрылтай болып өтті. Бұл ұлы жиынға Әбілқайыр, Әбілмәмбет, Сәмеке, Жолбарыс тәрізді қазақ хандары, Төле, Қазыбек, Әйтеке тәрізді елге танымал билер қатысты. Кеңес Әбілқайыр ханды қазақтың үш жүзіне бас қолбасшы етіп тағайындады. Сардарбегі болып Қанжығалы Бөгенбай батыр сайланды. Қалмаққырылған (Бұланты) шайқасы. 1728 жылы Бұланты және Білеуті өзендері аралығында біріккен қазақ жасағы жоңғарларға ойсырата соққы берді. Осы шайқас қазақ-қырғыз және басқа халықтардың 60 мыңдық қолының толық жеңісімен аяқталды. Бұл жеңіс қазақ-жоңғар соғыстарындағы шешуші кезеңнің бастамасына айналды.",
                    "questions": [
                        "1. Ордабасы жиынында қандай мәселелер шешілді?",
                        "2. Қалмаққырылған шайқасының маңызы қандай болды?",
                        "3. Осы шайқастардан кейін қазақ хандары мен билері қандай ой түйді?"
                    ]
                },
                {
                    "number": 5,
                    "title": "Аңырақай шайқасы және оның тарихи маңызы",
                    "learning_objective": "жоңғар басқыншыларымен арада өткен Аңырақай шайқасының барысымен танысамыз; Аңырақай шайқасының тарихи маңызын түсінеміз.",
                    "key_terms": [
                        "Аңырақай шайқасы",
                        "азаттық күрес",
                        "Әбілмәмбет хан",
                        "Абылай сұлтан"
                    ],
                    "content": "Аңырақай шайқасы. Біріккен қазақ қолының жоңғар басқыншылығына қарсы 100 жылдық азаттық соғысында бетбұрыс жасаған ең үлкен жеңісі Аңырақай шайқасы болды. Шайқас 1730 жылдың көктемінде Балқаш көлінің оңтүстігіндегі Итішпес деген жерде өткен. Ұрыс басында жекпе-жекке шығып, он екі жоңғарды аттан шауып түсірген жас Әбілмансұр сұлтан ерекше көзге түсті. Осыдан соң ол ел арасында Абылай атанып кетті. Екі ай бойы толастамаған осы шайқаста қазақ қолы үлкен жеңіске жетті. Аңырақай шайқасының тарихи маңызы. Бұл шайқас халық санасына түбегейлі бетбұрыс жасап, жоңғар соғысынан қалжырап кеткен халықтың рухын көтерді. Осылайша бұл шайқас ортақ жауға қарсы жаңа соғыстардың бастауы болды. Төле, Қазыбек, Әйтеке билер Аңырақай шайқасының маңыздылығын дұрыс түсініп, халықтың рухын жаңа күрестерге бағыттай білді.",
                    "questions": [
                        "1. Аңырақай шайқасының казак тарихы үшін маңызы қандай?",
                        "2. П.М.Кошаров суретіндегі қару-жарақ түрлерінің атауын анықтаңдар;",
                        "3. Картаны қолдану арқылы ірі шайқас орындары мен бағытын анықтаңдар."
                    ]
                },
                {
                    "number": 6,
                    "title": "Жоңғар шапқыншылығына қарсы күресте танылған хандар, билер мен батырлар",
                    "learning_objective": "қазақ хандары мен билерінің бүкілхалықтық азаттық күресті ұйымдастырудағы қызметімен; қазақ-жоңғар соғыстарында ерекше еңбек сіңірген батырлармен танысамыз.",
                    "key_terms": [
                        "Әбілқайыр хан",
                        "Төле би",
                        "Қазыбек би",
                        "Әйтеке би",
                        "батырлар"
                    ],
                    "content": "Жоңғарларға қарсы күресті ұйымдастыруда Әбілқайыр хан үлкен еңбек сіңірді. Ол Ордабасыдағы жиында үш жүз әскерінің басшысы ретінде тағайындалған болатын. Сондай-ақ Барақ, Батыр, Әбілмәмбет және Абылай сияқты сұлтандар қайраткерлік танытты. Билер аса зор еңбек сіңірген: Төле би, Әйтеке би, Қазыбек би ерекше қажырлылық көрсете білді. Қазақ батырларының ұйымдастырушылық қызметі де ерекше болды. Қанжығалы Бөгенбай — бүкіл қазақ жасақтарының қолбасшысы, дипломат. Қаракерей Қабанбай — найман тайпасының жасағын басқарған қолбасшы, «Дарабоз» атанған. Шақшақ Жәнібек, Тама Есет, Бәсентиін Малайсары, Шапырашты Наурызбай, Райымбек батырлар ерен ерлік көрсетті. Төле би (1663-1756) — Қазақ хандығының тұтастығы үшін күрескен. Қазыбек би (1667-1764) — Орта жүздің бас биі, Абылайды тұтқыннан құтқаруға қатысқан. Әйтеке би — Кіші жүздің бас биі, хан кеңесшісі болған.",
                    "questions": [
                        "1. Өздерің туып-өскен аймақтағы жоңғар шапқыншылығына қатысты шайқастар мен тарихи тұлғалар туралы деректерді қарастырыңдар.",
                        "2. Топтық жұмыс: Қазақтың үш биінің нақыл сөздерін тауып, мағынасын түсіндіріңдер."
                    ]
                }
            ]
        },
        {
            "number": "II",
            "title": "XVIII ҒАСЫРДАҒЫ ҚАЗАҚ ХАНДЫҒЫ",
            "paragraphs": [
                {
                    "number": "7-8",
                    "title": "XVIII ғасырдың басына дейінгі қазақ-орыс қатынастары. Ресейдің отарлау әрекеттерінің басталуы",
                    "learning_objective": "Ресейдің қазақ жерін әскери отарлауының басталуы мен оның себептерін; қазақ жерін әскери отарлауда ерекше рөл атқарған Бухгольц экспедициясы мен Омбы бекінісінің салыну тарихын; қазақ жеріндегі әскери бекіністер мен шептер салудың одан әрі күшею барысын айқындаймыз.",
                    "key_terms": [
                        "әскери отарлау",
                        "әскери шептер",
                        "әскери бекіністер",
                        "Омбы бекінісі"
                    ],
                    "content": "Орыс мемлекетінің қазақ жеріне көз салуының себептері. Орыс көпестерін қазақтардың мал шаруашылығы өнімдері қатты қызықтырды. Олар өнеркәсіпке қажетті өнім ретінде қыруар пайда әкелетін еді. Сонымен қатар Ресей қазақ жеріндегі сауда жолдарына да баса назар аударды. Ұлы дала арқылы Орта Азия хандықтарына, Қытайға тауар жеткізуге мүмкіншілік бар еді. Отарлау саясаты. Тәуке хан билігі тұсында Ресеймен қарым-қатынасты ушықтырмай, шыдамдылық танытып, басты күшті жоңғарларға қарси жорыққа бағыттады. Ол 1686-1693 жылдары Ресейге бес елшілік аттандырып, орыстарды қазақ елінің одақтасына айналдыруға әрекеттер жасады. Қазақ жерлерін әскери отарлаудың басталуы. І Петр Қазақстан және Орта Азия елдерін Ресейге қосып алу мақсатында бірнеше экспедиция жіберді. 1715 жылы И.Д.Бухгольцтің экспедициясы Ямышев көліне жетіп, бекініс салды. 1716 жылы 20 мамырда Омбы бекінісінің негізі қаланды. Әскери бекіністер мен шептер. 1717 жылы Железинск, 1718 жылы Семей бекіністері салынды. 1720 жылы Сібір, Ертіс және Қолыван шептерінің негізі қаланды. Бұл бекіністер жергілікті тұрғындарды құнарсыз жерлерге ығыстырып, отарлау ісін жүргізуді қамтамасыз етті.",
                    "questions": [
                        "1. Ресей мемлекеті казак жерін отарлауды неліктен әскери отарлаудан, яғни бекіністер мен шептер салудан бастады деп ойлайсыңдар?"
                    ]
                },
                {
                    "number": 9,
                    "title": "Кіші жүз ханы Әбілқайырдың Ресей бодандығын қабылдауы: себептері мен мақсаттары",
                    "learning_objective": "Кіші және Орта жұз қазақтарының Ресей бодандығын қабылдауының себептері мен барысын; Әбілқайыр ханның Ресеймен одақтасудағы мақсатын; Әбілқайыр ханның Ресей билігін мойындауының салдарын айқындаймыз.",
                    "key_terms": [
                        "Әбілқайыр хан",
                        "А.И.Тевкелев",
                        "И.К.Кириллов экспедициясы",
                        "Орынбор экспедициясы"
                    ],
                    "content": "Қазақ жүздерінің жалпы жағдайы. Аңырақай шайқасындағы жеңіске қарамастан, қазақ елінің жағдайы күрделі күйінде қала берді. Жоңғар шапқыншылығы нәтижесінде жүздер арасындағы байланыс әлсіреді. Әбілқайырды Кіші жүздин көптеген рулары хан ретінде мойындаған жоқ. Әбілқайыр ханның саясаты. Халықаралық жағдайдың шиеленісуі хан Әбілқайырды Ресей империясымен жақындасуға итермеледі. Ол көрші қуатты мемлекетпен байланыс орнату арқылы қалмақтар мен башқұрттардың шабуылдарын тоқтатуды мақсат етті. Кіші жүз қазақтарының Ресейге елшілігі. 1730 жылы Әбілқайыр келіссөз жүргізіп, Ресей патшайымы Анна Иоанновнаға бодандық туралы өтініш жіберді. 1731 жылы ақпан айында бұл ұсыныс қабылданды. А.И.Тевкелевтің елшілігі. 1731 жылдың қазан айында Әбілқайыр мен оны қолдаған Кіші жүздің 29 старшыны Ресейге ант берді. Ресей бодандығын мойындаудың тарихи мәні. Бұл қадам жоңғарлардың қазақ жеріне шапқыншылығына белгілі дәрежеде шек қойды. Алайда қазақ сұлтандарының басым бөлігінің Әбілқайырды қолдамауы орыс өкіметінің отарлау әрекетін қиындатты.",
                    "questions": [
                        "1. Кіші жүздин Ресей империясының құрамына кіруінің алғышарттарын сипаттап беріндер.",
                        "2. Әбілқайыр ханның Ресей бодандығына өту жөніндегі әрекеттерін қалай бағалауға болады?",
                        "3. А.И.Тевкелевтің елшілігі қандай нәтиже берді?"
                    ]
                },
                {
                    "number": 10,
                    "title": "XVIII ғасырдың 30-50-жылдарындағы Қазақстандағы Ресей империясының саясаты",
                    "learning_objective": "И.К.Кириллов басқарған экспедициямен; Орта жүз билеушілерінің Ресейге ант беруімен; әскери шептерді салудың кеңеюімен танысамыз.",
                    "key_terms": [
                        "Орынбор экспедициясы",
                        "И.К.Кириллов",
                        "әскери шеп",
                        "Горькая шебі",
                        "Ертіс шебі"
                    ],
                    "content": "Орынбор экспедициясы. 1734 жылы патша өкіметі И.К.Кириллов басқарған арнайы экспедицияны («Орынбор комиссиясы») жабдықтады. Экспедиция 1735 жылы Ор өзені бойында Ор бекінісінің негізін қалады. Орта жүз билеушілерінің Ресейге ант беруі. 1740 жылы Орынборда Әбілмәмбет хан мен Орта жүз сұлтандары Ресей бодандығын қабылдайтындарын мәлімдеді. Әскери шептер салудың кеңеюі. XVIII ғасырдың 30-40-жылдары Жоғарғы Жайық және Ой шептері құрылды. Сібір редутынан Омбыға дейінгі бекіністерді Горькая шебі, ал Омбыдан Кіші Нарынға дейінгі бекіністерді Ертіс шебі деп атады. 1752 жылы Петропавл қамалы салынды. Бекіністер қыспағында қалған қазақтардың көшіп-қонатын жері тарыла бастады.",
                    "questions": [
                        "1. XVIII ғасырдың 40-50-жылдарындағы отарлау саясатының сипаты және нәтижелерін анықтаңдар."
                    ]
                },
                {
                    "number": 11,
                    "title": "XVIII ғасырдың 40-жылдарындағы Қазақстандағы саяси жағдайдың асқынуы",
                    "learning_objective": "XVIII ғасырдың 40-жылдарындағы қазақ-ойрат қатынастарының барысын; Жоңғария мемлекетінің құлауының себептерін талдаймыз.",
                    "key_terms": [
                        "Галдан-Церен",
                        "Әмірсана",
                        "Даваци",
                        "Нұралы хандығы"
                    ],
                    "content": "XVIII ғасырдың 40-жылдары. 1741-1749 жылдары жоңғар қонтайшысы Галдан-Цереннің шапқыншылықтары саяси жағдайды асқындыра түсті. Жоңғария қазақ билеушілерінен өз билігін мойындауды талап етті. Жоңғария мемлекетінің құлауы. 1745 жылы Галдан-Церен қайтыс болғаннан кейін билік үшін талас басталды. 1755 жылы Цин империясы Жоңғарияға әскер аттандырып, 1757-1758 жылдары жоңғарларды біржолата талқандады. Кіші жүздегі саяси бытыраңқылық. Әбілқайыр қайтыс болғаннан кейін (1748 ж.) оның ұлы Нұралы ресми түрде хан болып бекітілді. Алайда ол әкесіндей ыкпалды бола алмады, Кіші жүзде екі хандық (Нұралы және Батыр сұлтан басқарған) құрылды.",
                    "questions": [
                        "1. ХҮШ ғасырдың ортасындағы қазақ-жоңғар қатынасы қандай болды?",
                        "2. Цин әскерлерінің Жоңғарияны талқандауы қазақ саясатына қаншалықты әсер етті?",
                        "3. Цин әскерлерінің жоңғарларды ойрандауы туралы қысқаша сипаттама жазыңдар."
                    ]
                },
                {
                    "number": 12,
                    "title": "Абылай ханның қайраткер ретінде қалыптасуы",
                    "learning_objective": "Абылайдың мемлекет қайраткері ретінде қалыптасуын; қазақ-жоңғар-қытай қарым-қатынастарындағы Абылай ханның рөлін талдаймыз.",
                    "key_terms": [
                        "Абылай хан",
                        "Бұқар жырау",
                        "Шүршітқырылған"
                    ],
                    "content": "Абылайдың қалыптасуы. Абылай (Әбілмансұр) 1711 жылы дүниеге келген. Жас кезінде «Сабалақ» деген атпен Төле бидің малын баққан. Жоңғарлармен шайқаста ерекше ерлік көрсетіп, елге танылды. Қытай-қазақ қатынастары. 1756 жылы Цин әскерлері қазақ даласына басып кірді. Баянауыл маңындағы Шідерті өзенінің бойында қазақтар Цин әскеріне ауыр соққы берді, бұл жер «Шүршітқырылған» деп аталды. Абылай екі империямен — Ресей және Қытаймен — бейбіт қатынас орнатуға тырысты, іс жүзінде дербес саясат жүргізді.",
                    "questions": [
                        "1. Абылайдың қайраткер ретінде қалыптасуына қандай жағдайлар әсер етті?",
                        "2. Ауыз әдебиеті мәліметтері бойынша Абылайдың жекебас қасиеттерін сипаттаңдар.",
                        "3. Абылай ханның дипломаттық шеберлігіне дәлел болатын мысалдар келтіріңдер."
                    ]
                },
                {
                    "number": 13,
                    "title": "Абылай хан және біртұтас Қазақ хандығының қайта нығаюы",
                    "learning_objective": "Абылайды хан сайлау қарсаңындағы Қазақ хандығының жағдайымен; Абылайдың үш жүздің ханы болып сайлануымен танысамыз.",
                    "key_terms": [
                        "хан көтеру",
                        "Түркістан",
                        "Абылай хан резиденциясы"
                    ],
                    "content": "Хан сайлау қарсаңындағы жағдай. Абылай біртіндеп үш жүзге де ықпалды тұлғаға айналды. Ол Жетісу өңірін қорғау үшін қырғыздармен және Қоқан хандығымен күрес жүргізді. 1770 жылы қырғыз жасақтарын талқандап, шекараны нығайтты. Абылайдың хан сайлануы. 1771 жылы Түркістанда үш жүздің өкілдері жиналып, Абылайды ақ киізге отырғызып, бүкіл қазақтың ханы етіп сайлады. Бұл халықтың оның азаттық күрестегі және елдің басын біріктірудегі рөлін мойындауы еді.",
                    "questions": [
                        "1. Абылай Казак хандығын нығайту жолында қандай шараларды жүзеге асырды?",
                        "2. Абылай ханның тұсындағы қазақ-қырғыз, казак-кокан қарым-қатынастарын сипаттап, оларға баға беріңдер.",
                        "3. Абылайдың үш жүзге хан болып сайлану дәстүрінің қатысушысы ретінде эссе жазыңдар."
                    ]
                },
                {
                    "number": 14,
                    "title": "Абылай ханның ішкі және сыртқы саясаты",
                    "learning_objective": "Абылай ханның ішкі саясатта жүргізген реформаларын; Абылай ханның сыртқы саясатының негізгі бағыттары мен нәтижелерін айқындаймыз.",
                    "key_terms": [
                        "заң",
                        "билер кеңесі",
                        "ішкі саясат",
                        "сыртқы саясат"
                    ],
                    "content": "Ішкі саясат. Абылай хандықты орталықтандыруға бағытталған реформалар жүргізді. Билер мен рубасылардың құқығын шектеп, сұлтандар мен әскербасылардың рөлін арттырды. Сондай-ақ егіншілік пен сауданың дамуын қолдады. Сыртқы саясат. Абылай Ресей мен Қытай империялары арасында теңгерімді саясат ұстанып, елдің тәуелсіздігін сақтап қалуға тырысты. 1778 жылы Ресей оны тек Орта жүздің ханы деп бекітсе де, ол өзін бүкіл қазақтың билеушісі ретінде ұстады. Дипломатиялық жолмен көптеген мал жайылымдары мен қалаларды (Түркістан, Сайрам, Шымкент) қайтарып алды.",
                    "questions": [
                        "1. Абылай ханның ішкі және сыртқы саясатын талдаңдар.",
                        "2. Елдегі Абылай ханның жүргізген саясатына SWOT-талдау жасаңдар."
                    ]
                }
            ]
        },
        {
            "number": "III",
            "title": "XVIII ҒАСЫРДАҒЫ ҚАЗАҚСТАН МӘДЕНИЕТІ",
            "paragraphs": [
                {
                    "number": 15,
                    "title": "XVIII ғасырдағы ақын-жыраулар шығармаларындағы тарихи оқиғалар",
                    "learning_objective": "Бұқар және Ақтамберді жыраудың батырлық, қаһармандық туралы шығармаларын; Үмбетей жырау мен Тәтіқара ақын шығармаларының ерекшеліктерін білеміз.",
                    "key_terms": [
                        "батырлық жырлар",
                        "жорық жырлары",
                        "жорық ақындары",
                        "ауыз әдебиеті",
                        "жырау"
                    ],
                    "content": "XVIII ғасырдағы әдебиет. «Ақтабан шұбырынды» кезеңі және азаттық күрес әдебиетте кең көрініс тапты. Бұқар жырау (1668-1781) — Тәуке ханның биі, Абылайдың кеңесшісі болған. Ол ел бірлігін, тәуелсіздікті жырлады. Ақтамберді жырау (1675-1768) — жоңғарларға қарсы шайқастарға қатысқан батыр-жырау, халықты ерлікке үндеді. Тәтіқара ақын 1756 жылғы Цин басқыншыларына қарсы ұрыстарды жырласа, Үмбетей жырау Бөгенбай батырдың ерлігін мадақтаған. Жыраулар мұрасы — тарихи дереккөз әрі халықтың рухын көтеруші күш болды.",
                    "questions": [
                        "1. Бұқар жырау мен Ақтамберді жыраудың батырлық жырларын жатқа айтыңдар.",
                        "2. ХҮІІ ғасырдағы жыраулардың шығармаларында қандай оқиғалар бейнеленген?",
                        "3. Топтық жұмыс: Топта бір тарихи тұлғаны таңдап, кестені толтырыңдар."
                    ]
                },
                {
                    "number": 16,
                    "title": "Дәстүрлі рухани мәдениет (салт-дәстүр)",
                    "learning_objective": "«жеті ата» ұғымы мен маңызын білеміз; Наурыз мейрамын тойлаудың ерекшеліктеріне тоқталамыз.",
                    "key_terms": [
                        "жеті ата",
                        "қымызмұрындық",
                        "наурыз"
                    ],
                    "content": "Жеті ата ұғымы. Қазақ халқында жеті атаға дейін бірдей адамдар жақын туыс саналады. Бұл тәртіп елдің бірлігін сақтаумен қатар, жеті атаға дейін қыз алыспау (экзогамия) дәстүрін қалыптастырды. Наурыз мейрамы. Жыл басы — Ұлыстың ұлы күні. Халқымыз наурызкөже дайындап, бір-біріне жақсы тілектер айтып, бата алған. Қымызмұрындық. Жайлауға көшіп барғанда алғашқы жиналған қымызды салтанатпен ұсыну дәстүрі. Сонымен қатар діни мерекелер — Ораза айт пен Құрбан айт — кеңінен тойланған.",
                    "questions": [
                        "1. Қазақтардың «жеті ата» ұғымының маңыздылығын талдай отырып, ататекті тану мақсатында жеті атаны жіктеп жазыңдар.",
                        "2. Наурыз мейрамында орындалатын қандай ғұрыптар бар, олардың ерекшелігі неде?",
                        "3. Өз өлкеңізде Наурыз мейрамын қалай атап өтеді?"
                    ]
                },
                {
                    "number": 17,
                    "title": "Қазақтың ұлттық қолданбалы өнерінің бірегейлігі",
                    "learning_objective": "қазақтың қолданбалы өнерінің түрлерімен және ерекшелігімен; қазақтың темір ұсталары мен зергерлерінің қызметімен танысамыз.",
                    "key_terms": [
                        "қолөнер",
                        "шебер",
                        "ұста",
                        "зергер",
                        "тоқымашылық"
                    ],
                    "content": "Қолөнер түрлері. Қазақ тұрмысында тоқымашылық (кілем, алаша, ши тоқу), тігіншілік (кесте тігу) кең дамыған. Ұсталар мен теміршілер. Темірден тұрмысқа қажетті құралдар (ошақ, пышақ, таға, балта) жасаған. Зергерлер. Күміс пен алтыннан әшекей бұйымдар (білезік, сырға, жүзік) соққан, ер-тұрманды сәндеген. Ағаш шеберлері. Киіз үйдің сүйегін (үйшілер), түрлі жиһаздар мен ыдыс-аяқтар жасаған. Ершілер. Ер-тұрман жабдықтарын дайындаған шеберлер. Қолөнер бұйымдарының барлығы дерлік көшпелі тұрмысқа ыңғайлы, жеңіл әрі берік болды.",
                    "questions": [
                        "1. Қазақстан музейлерінің электронды сайттары арқылы зергерлік бұйымдар топтамаларымен танысыңдар.",
                        "2. Өзің ұста, зергер немесе ағаш шебері болғанда қандай бұйымдар жасаумен айналысатын едің? Ол туралы эссе жазыңдар."
                    ]
                },
                {
                    "number": 18,
                    "title": "Қазақ халқының ұлттық киімдері",
                    "learning_objective": "қазақтың ұлттық киімдерінің ерекшелігімен; маусымдық киім түрлерімен; баскиімдердің түрлерімен, ерекшеліктерімен танысамыз.",
                    "key_terms": [
                        "ісмер",
                        "сәукеле",
                        "орамал",
                        "кимешек"
                    ],
                    "content": "Ұлттық киім ерекшелігі. Қазақ киімдері маусымдық үйлесімділікпен және көшпелі өмірге ыңғайлылығымен ерекшеленді. Материалдар. Киім тігуге мал жүні, иленген терілер мен бағалы маталар қолданылды. Сырт киімдер. Ішік (аң терісінен), тон (қой терісінен), шекпен (түйе жүнінен), күпі. Бас киімдер. Ерлерде тымақ, бөрік, қалпақ болса, әйелдерде сәукеле (ерекше қымбат, ұзатылатын қыз киетін), кимешек, жаулық, тақия кең тараған. Аяқ киімдер. Етік, мәсі (кебіспен бірге), байпақ. Киім үлгілері адамның жасына, әлеуметтік жағдайына қарай әр түрлі болған.",
                    "questions": [
                        "1. Қазақстан музейлерінің электронды сайттары арқылы киім топтамаларымен танысыңдар.",
                        "2. Маусымдық киімдердің айырмашылықтары қандай?",
                        "3. «Ұзату тойы алдында» суретіне қарап, казак киімдерін сипаттап эссе жазыңдар."
                    ]
                }
            ]
        }
    ]
}